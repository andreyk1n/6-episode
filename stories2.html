<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>АПОЛОГ. Випуск №6.</title>
    <link id="mainPageCssLink" rel="stylesheet" href="./style.css">
    <link rel="apple-touch-icon" sizes="180x180" href="./favicons/">
    <link rel="icon" type="image/png" sizes="32x32" href="./favicons/actual-removebg-preview.png.png">
    <link rel="icon" type="image/png" sizes="16x16" href="./favicons/actual-removebg-preview.png.png">
    <link rel="manifest" href="./favicons/site.webmanifest">
    <link rel="mask-icon" href="./favicons/safari-pinned-tab.svg" color="#000000">
    <meta name="msapplication-TileColor" content="#fffefa">
    <meta name="theme-color" content="#ffffff">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Caveat:wght@400;700&display=swap" rel="stylesheet">
    <script src="https://kit.fontawesome.com/6c531ec574.js" crossorigin="anonymous"></script>
</head>
<body>
    
    <div class="wrapper">

        <div class="stories-header">
            <div class="hamburger-menu">
                <input id="menu__toggle" type="checkbox">
                <label class="menu__btn" for="menu__toggle">
                  <span></span>
                </label>
                <ul class="menu__box">
                  <li><a class="menu__item" href="./stories3.html">НАСТУПНЕ ОПОВІДАННЯ</a></li>
                  <li><a class="menu__item" href="./stories1.html">ПОПЕРЕДНЄ ОПОВІДАННЯ</a></li>
                </ul>
            </div>
            <div class="stories-sub-header">
                <div class="main-btn-container">
                    <a href="./index.html">
                        <img src="./images/лого-removebg-preview.png" class="logo-img" alt="logo">
                    </a>
                </div>
            </div>
            <div class="theme-container pl">
                <input type="checkbox" name="" id="theme" hidden>
                <label class="changeThemeBtn" for="theme"><i class="fa-solid fa-gear"></i></label>
            </div>
        </div>

        <!-- MAIN CONTENT -->
    <section class="main-stories-content">
        <div class="main-sidebar">
            <a href="./stories3.html" class="episode-link">НАСТУПНЕ ОПОВІДАННЯ</a>
            <a href="./stories1.html" class="episode-link">ПОПЕРЕДНЄ ОПОВІДАННЯ</a>
        </div>

        <div class="stories-container">
            <div class="stories-item">
                <div class="stories-title-container">
                    <div class="title-text-container">
                        <p id="stories1" class="stories-title">Лише двоє в цілому світі</p>
                        <p class="annotations">Автор: Land Lisard</p>
                        <p class="annotations">
                        </p>
                    </div>
                    <img src="./images/stories2.jpg" class="stories-img" alt="">
                </div>
                <div class="stories-text-container">
                    <p class="stories-text">
                       <p class="stories-text">У залі світло, наче вдень. Яскраві свічки у сотнях товстих позолочених канделябрів горять, як сузірʼя на небосхилі ясної ночі. Запрошені на свято з усіх кінців королівства гості, гудуть, ніби потривожений рій бджіл. Але всі погляди цього вечора звернені на наречених. Принц у біло-золотому каптані з вручну вишитим візерунком, стилізованим під символи королівства. Принцеса у такого ж кольору сукні, оздобленій перлами та мереживом; голову їй прикрашає фата, зіткана з таких самих перлів, самоцвітів та справжніх золотих ниток. Музиканти грають якусь повільну мелодію, проте молодята заледве вслухаються в неї, зачаровані одне одним. Принц не зводить закоханого погляду зі своєї тепер уже дружини, від чого принцеса трохи ніяковіє, але посмішка все одно розквітає на її обличчі милими ямочками і румʼянцем на щоках.</p><p class="stories-text"> Краєм ока принц помічає скривлене від невдоволення обличчя своєї матері. Для свого сина вона явно хотіла не таку дружину, але яка різниця, якщо він із цією дівчиною щасливий.</p><p class="stories-text"> — Ти надзвичайно красива у цьому вбранні, — тихо говорить він, повертаючись до неї під час зміни фігур у танці.</p><p class="stories-text"> — Тільки у цьому? — кокетливо вигинає брову принцеса, пускаючи йому бісики через плече, поки з нею у парі кружляє якийсь із його численних кузенів.</p><p class="stories-text"> — У будь-якому, — наче кидаючи мʼячик, відповідає принц, так само поглядаючи через плече.</p><p class="stories-text"> Музиканти беруть якусь високу ноту і обривають на ній мелодію. Чоловіки кланяються своїм партнеркам по танцю, а ті присідають у низьких реверансах.</p><p class="stories-text"> — Як щодо чкурнути звідси під шумок і прогулятися нічним садом? — тихенько питає принц, змовницьки підморгуючи своїй дружині.</p><p class="stories-text"> — Твоя мати сказала б, що я тебе зіпсувала, — ледь стримує посмішку принцеса. Вона піднімається з реверансу, бере свого чоловіка під руку і таким самим змовницьким тоном тихо промовляє йому на вухо: — Але я скажу, що це збіговисько мені уже смертельно набридло. Тож я приймаю твою пропозицію.</p><p class="stories-text"> — Можемо пробратися он тими дверима, — швидко оглянувши зал, киває принц. — Якраз зараз, коли пари знову лаштуватимуться до танцю.</p><p class="stories-text"> Принцеса не стримує дзвінкого сміху. Мабуть, вона і справді зіпсувала свого чоловіка в плані привчання до постійних втеч із палацу. Але яка, в біса, різниця, якщо їм обом це подобається?</p><p class="stories-text"> Вони прошмигують повз провінційних баронів, які не пропустили зручної нагоди набити і без того гігантські черева дармовими наїдками і тепер гучно чимось чавкали. Короткий обмін поглядами — і обоє ледь не згинаються навпіл від сміху, дивлячись на цю картину. Але не можна потрапити на очі королю і королеві, тож часу поспостерігати за ненажерами немає, і пара вибігає в коридор. Охоронців біля дверей раптом страшенно зацікавлює вишивка на гобеленах, тож вони відвертаються, уважно її роздивляючись. Завадити втікачам тепер нікому, тож вони безперешкодно виходять у сад.</p><p class="stories-text"> — Бал на нашу честь прекрасний, але в залі трохи душно, — говорить принцеса, піднімаючи голову до неба. За зорями спостерігати набагато цікавіше, хоч вони й здаються нерухомими.</p><p class="stories-text"> — Я б сказав, навіть занадто душно, — принц обіймає дружину за плечі, але дивиться лише на неї. Для нього всі зорі тьмяніють перед нею.</p><p class="stories-text"> — Ти б хотів коли-небудь зірку з неба? — питає вона, горнучись до чоловіка.</p><p class="stories-text"> — Ні, — не замислюючись, відповідає той.</p><p class="stories-text"> — Чому? — дивується принцеса, відриваючи погляд від небосхилу.</p><p class="stories-text"> — Бо свою найкращу зірку я вже маю, — принц нахиляється і легеньким цілунком торкається її губ.</p><p class="stories-text"> — Так-таки й найкращу? — знову кокетує принцеса. Їй приємні ці слова, і вона знає, що вони абсолютно щирі.</p><p class="stories-text"> — Найкращу у світі, — упевнено відповідає принц. Він мав уже безліч можливостей у цьому пересвідчитися, тож тепер не вагається.</p><p class="stories-text"> Він знову міцно пригортає дружину до себе і теж підіймає голову до неба. Ні, все-таки жодній зірці не зрівнятися із нею красою, зараз він у цьому цілковито упевнений.</p><p class="stories-text"> </p>
                    </p>
                </div>
            </div>

        </div>
    </section>

    <footer>
        <div class="footer-container">
            <p class="annotations">Все захищено авторськими правами - Журнал "Аполог"</p>
        </div>
    </footer>

    <button id="back-to-top" class="up-btn"><i class="fa-solid fa-angles-up"></i></button>

    </div>

    <script src="./script.js"></script>

</body>
</html>